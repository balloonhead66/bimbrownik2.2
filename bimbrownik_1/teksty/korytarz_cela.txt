Dzięki swemu sprytowi i mocy pijanego umysłu udało ci się wytoczyć z celi na korytarz,
zostawiając za sobą znajomy zapach moczu i alkoholu
Sięgając do kieszeni aby schować drut wyczuwasz coś w rodzaju skrawka papieru.
Wyciągasz pognieciony strzępek i próbujesz skupić na nim zmęczone spojrzenie 
Wygląda na to że papier jest zapisany koślawym pismem. 
Trochę przypominającym twoje własne.
- Czyżbym sam do siebie po pijaku list napisał? - przeszło ci przez głowę. 
Jednak zważywszy na sytuacje w jakiej się znalazłeś nie był to taki głupi pomysł.
Na poplamionym i wygniecionym kawałku starego papiery widnieje:

"U HRABJEGO PAŁACA MAJOM PRZEPIS NA BIMBER PO KTURYM NI MO KACA !!!"

- To by wyjaśniało jak się tu znalazłem - pomyślałeś 
Taki przepis to nie lada gratka w twojej profesji.
Święty Graal bimbrownictwa, można by rzec.
Jednak nie czas na wieczorki literackie, psia jego mać.

Na końcu korytarza, po lewej znajduje się jakieś pomieszczenie z którego,
przez uchylone drzwi wylewa się smuga światła. 
Ze środka słychać jakieś odgłosy. Ni to pomruki, ni to sapanie. 
Pewnie jakiś pożal się boże strażnik, wielce zmęczony swoimi powinnościami. 
Mimo to lepiej zachować ostrożność.
No chyba, że pobyt w tej zacnej placówce przypadł ci do gustu.

Słabe światełko z pokoju strażnika oświetla kilka stopni schodów na przeciwko.
To chyba jedyna droga ucieczki.
Jednak zwinnością to ty raczej nie grzeszysz.
Nie uda Ci się przejść niezauważonym. Musisz znaleźć jakiś sposób.

Po prawej stronie od twojej celi znajduje się pomieszczenie z uchylonymi drzwiami z którego słychać niepokojące dźwięki. 
Za drzwiami natomiast widać dziwaczne urządzenia.
Wygląda na to że urządzono tu sale tortur.

Po twojej lewej stronie znajduje się druga cela. Wygląda znacznie mniejszą od twojej.
- Mości państwo dali mi kwaterę o wysokim standardzie - pomyślałeś
W głębi korytarza widzisz jeszcze dwoje drzwi, ale zbliżenie się do nich może być niebezpieczne.