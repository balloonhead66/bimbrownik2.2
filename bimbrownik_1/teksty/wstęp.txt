Obudziłeś się w ciemnym pomieszczeniu odczuwając sakramencki ból głowy.
"Dzień jak codzień" chciało by się rzec.
Otworzywszy jedno oko spostrzegasz jednak, że sufit jakby niepodobny do tego w twoim domu.
- Co do kurwy nędzy? - przekląłeś pod nosem otworzywszy w międzyczasie drugie oko.
Rozglądając się po pomieszczeniu dochodzisz do wniosku że wylądowałeś w jakiejś celi.
Nie jest to jednak komisariat tutejszej milicji, którego wystrój, 
- z racji na swoje zamiłowanie do domowej roboty napojów wysokoprocentowych - znasz całkiem nieźle. 
Pierwsza próba przypomnienia sobie zdarzeń minionego dnia przerwana została ostrym ukłuciem w potylicy. 
- Jakby mi ktoś obuchem w łeb przycedził - pomyślałeś, 
co zważywszy na twoje położenie oraz wielkiego guza z tyłu głowy było założeniem całkiem prawdopodobnym.
Gdy w końcu udało ci się podnieść z twardej niczym kamień pryczy zaczęły dochodzić do ciebie urywki wspomnień z minionej nocy. 
Ostatnią rzeczą którą byłeś sobie w stanie przypomnieć była melina u twojego szwagra Eustachego.
Eustachy - menda straszliwa - ale samogon pędzi jak mało kto. 
Jako, iż wzrok ci się trochę zdążył wyostrzyć, rozglądasz się dokładniej wokół siebie. 
Znajdujesz się w czymś na kształt celi, a po środku leży sterta ubrań które jakimś cudem udało ci się z siebie zrzucić przed położeniem się spać. 
Jak widać kultura przede wszystkim.
Pomieszczenie w którym się znajdujesz wyłożone zostało czerwoną cegłą. 
Przedzielone zostało na dwie części cienką ścianą z jasnego szorstkiego drewna. 
W części w której się obudziłeś znajduje si.ę prycza oraz drzwi z małym okienkiem z solidną kratą. 
W drugiej części celi znajduje się natomiast kanał służący do odprowadzania fekaliów.